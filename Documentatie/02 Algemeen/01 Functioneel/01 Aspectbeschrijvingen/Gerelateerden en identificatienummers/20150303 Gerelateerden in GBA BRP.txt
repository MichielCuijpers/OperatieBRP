Gerelateerden in GBA-V/BRP: is persoon zelf wél of niet ingeschreven? Hoe moet je dat als
‘gebruiker’ interpreteren, welke conclusies kun je trekken.

Bij gerelateerde ontbreekt het A-nummer én BSN nummer.
•
•
•

De gerelateerde woonde nooit gelijktijdig met de persoon in dezelfde gemeente. De
gegevens zijn ontleend aan de PK bij conversie
of het betreft een registratie van een rechtsfeit met een persoon die niet in de gemeente
woonde op dat moment (en van wie ook geen binnengemeentelijke PL* aanwezig was)
De gerelateerde zelf heeft nooit ingeschreven gestaan (b.v. de ouders van een op 1 oktober
1994 honderd jarige; een eerdere echtgenoot die bij conversie al was overleden e.d.)

Bij gerelateerde is het A-nummer wél opgenomen en het BSN nummer
niet.
•
•

De gerelateerde woonde ooit in dezelfde gemeente maar is vóór de initiële vulling van het
SofiNummer in 1995 vertrokken naar een andere gemeente, overleden of geëmigreerd.
De gerelateerde woonde ooit in dezelfde gemeente maar is vóór 1 oktober 1994 vertrokken
uit de gemeente of overleden. Het is een ‘binnengemeentelijke PL’.

Bij gerelateerde is het BSN nummer opgenomen en het A-nummer
niet.
•
•

Hier moet sprake zijn van een fout. Als de relatie gelegd is door opnemen van het BSN dan
moet ook het A-nummer zijn opgenomen.
oBRP Hier kan sprake van zijn als in de duale periode het BSN nummer wordt meegeleverd in
de mededeling (dat is een wettelijke verplichting in de Wet BRP) en het BSN nummer zou in
de bijhouding BRP opgenomen worden bij de gegevens over de gerelateerde (de kluizenaar).
De ‘kluizenaar’ heeft een eigen PL in de BRP.

Bij gerelateerde is zowel het A-nummer als het BSN nummer
opgenomen.
•
•
•

De gerelateerde woonde ooit of woont nu in dezelfde gemeente als de persoon zelf, ná
initiële vulling van het Sofinummer in 1995.
De gerelateerde woonde ooit in dezelfde gemeente ná initiële vulling van het Sofinummer
maar is inmiddels een niet-ingezetene (overleden of geëmigreerd).
De gerelateerde komt zelf als ingeschrevene niet voor in de BRP. De initiële vulling van h et
SoFinummer is ook gedaan op opgeschorte persoonslijsten (geconstateerd door Migratie).

•

•

oBRP: De gerelateerde kan in dezelfde gemeente woonachtig zijn of zijn geweest maar komt
zowel als persoon als ‘kluizenaar’ voor in de BRP zolang de relatielegging niet heeft
plaatsgevonden.
oBRP: De gerelateerde is in de duale periode na aansluiting van de gemeente als bijhouder
gerelateerd met de ingeschrevene persoon zelf.

Hoe is zichtbaar wanneer de ‘persoon’ en de ‘gerelateerde’ aan elkaar
gekoppeld zijn?
•

•
•

Bij de conversie van de PK naar de PL is het Anummer van de gerelateerde die in dezelfde
gemeente woonachtig was rechtstreeks opgenomen door de relaties bij conversie direct te
leggen (conversievoorschrift) bij de conversiegemeente.
Bij de registratie van het rechtsfeit waardoor de relatie ontstond en beiden woonden in
dezelfde gemeente (bijv. huwelijk/geboorte).
Bij vestiging van een gerelateerde in dezelfde woongemeente als persoon zelf is de relatie
gelegd en het A-nummer of het A-nummer en het Sofi-nummer of later BSN nummer is
opgenomen. Er ontstaat als gevolg van het leggen van de relatie altijd een historische
categorie op de GBA-PL (zie tekst LO GBA).

*Binnengemeentelijke PL: een tijdens de conversie aangelegde PL of vóór 1 oktober 1994 van een
andere gemeente ontvangen persoonslijst van een persoon die op 1 oktober 1994 niet meer
woonachtig was in de gemeente. Deze binnengemeentelijke PL verving bij de voorbereiding op de
invoering van de GBA bij een groot aantal gemeenten voor een periode de PK. De bijhouding van de
PK mocht worden stopgezet op voorwaarde dat de gegevens konden en kunnen worden ontleend
aan de PL.
Voor een groot deel van de PL-en die wél tot de GBA behoren geldt dat een deel van de inhoud is
‘afgeschermd’. Deze PL-en zijn dus deels binnengemeentelijk. Dit betreft vooral adreshistorie van
voor 1 oktober 1994 of van vóór de datum eerste inschrijving in de GBA.

In het Logisch Ontwerp GBA is over de relatielegging en het zoeken
naar gerelateerden het volgende opgenomen:
3.1.6.1 Zoeken naar gerelateerden
Bij iedere inschrijving dient gecontroleerd te worden of er gerelateerden van de betrokkene in
de gemeente zijn ingeschreven. Ook het omgekeerde geldt, namelijk dat van alle overige in de
gemeente ingeschreven personen wordt nagegaan of de nieuw ingeschrevene op de één of
andere wijze aan die persoon gerelateerd is.
Zoeken naar gerelateerden dient ook te gebeuren indien er bij een ingeschrevene één of meer
van de gegevens in de groepen 01.01 Identificatienummers, 01.02 Naam, 01.03 Geboorte en/of
01.04 Geslacht geactualiseerd worden. Dit zoeken dient om vast te stellen of er na de
genoemde actualiseringen nieuwe gerelateerden bepaald kunnen worden.
Twee personen worden beschouwd als gerelateerden als de inhoud van de rubrieken uit de

groepen Identificatienummers, Naam, Geboorte en Geslacht uit categorie 01 van de ene PL
gelijk is aan de inhoud van de rubrieken uit de overeenkomstige groepen uit één van de
categorieën 02, 03, 05 of 09 van een andere PL. De vergelijking op de inhoud van rubrieken uit
groep 01 wordt uitsluitend uitgevoerd op rubrieken die op beide PL-en voorkomen. De
vergelijking op de inhoud van rubrieken uit de groepen 02, 03 en 04 wordt uitsluitend uitgevoerd
op alle rubrieken uit alleen die groepen die op beide PL-en voorkomen, waarbij geldt dat alle
rubrieken in deze groepen gelijk moeten zijn.
Benadrukt wordt dat het hier gaat om een minimum eis. Met name in het geval dat een
vergelijking van gegevens meerdere kandidaten oplevert, moet bepaald worden wie feitelijk de
gerelateerde is.
3.1.6.2 Aanvullen gerelateerdengegevens
Wanneer één of meer gerelateerden gevonden zijn, worden de gerelateerdengegevens
aangevuld. Het gaat hierbij om gegevens uit de groepen 01 Identificatienummers, 03 Geboorte
en/of 04 Geslacht uit categorie 01 van de ene PL, die nog niet bij de gerelateerde in de
categorie 02, 03, 05 of 09 voorkwamen en dus niet in de bovengenoemde vergelijking zijn
meegenomen. Deze aanvullingen worden uitgevoerd door middel van het wijzigen van de
betreffende groep. Indien de groep 03 Geboorte in categorie 01 uitsluitend standaardwaarden
bevat, worden de geboortegegevens niet aangevuld in de categorieën 02, 03 en 09.
In de categorie 02, 03, 05 of 09, die ontstaat bij het aanvullen van de gerelateerdengegevens,
krijgen de elementen in de groepen 82, 85 en 86 de volgende waarden:
• 82.10 = de code van de gemeente die de procedure uitvoert
• 82.20 = de datum waarop de gegevens worden opgenomen
• 82.30 = "PL gerelateerde"
• 85.10 = de datum waarop de gegevens worden opgenomen
• 86.10 = de datum waarop de gegevens worden opgenomen.

Wijziging in een identificatienummer
Na het bekend worden van het A-nummer en/of burgerservicenummer van de ouder (b.v. door
de controle op het voorkomen van gerelateerden) of bij wijziging van het A-nummer en/of
burgerservicenummer van de ouder worden de volgende groepen gewijzigd:
02.01 Identificatienummers
02.82 Document
02.85 Geldigheid
02.86 Opneming
Voor deze actualisering geldt dat deze ook kan worden uitgevoerd terwijl de bijhouding van de
PL is opgeschort.

