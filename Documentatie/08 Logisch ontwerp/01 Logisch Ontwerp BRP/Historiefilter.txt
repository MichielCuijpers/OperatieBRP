Toelichting op de werking van het historiefilter
De werking van het historiefilter wordt uitgelegd aan de hand van onderstaande case, beperkt tot
filtering op de groep Adres. In werkelijkheid zullen alle gegevensgroepen op soortgelijke wijze
worden gefilterd.

In de bovenstaande case zijn vier administratieve handelingen door de centrale voorzieningen
verwerkt:
•
Administratieve handeling ‘W’ betreft de ‘Immigratie’ en is geregistreerd op 01-01-2000 om
14:03 uur. Hierbij is vastgelegd dat de persoon per 01-01-2000 op Neude 11 te Utrecht
woont [A].
•
Administratieve handeling ‘X’ betreft ‘Verhuizing 1’ die is geregistreerd op 01-01-2010,
10:12 uur. Per 01-01-2010 komt de persoon op Spui 43 te Den Haag te wonen. Het oude
adres [A’] krijgt een datum einde geldigheid gelijk aan de datum aanvang geldigheid van
het nieuwe adres (01-01-2010). De registratie van het oude adres zonder datum einde
geldigheid [A] komt op hetzelfde tijdstip te vervallen (TsVerval: 01-01-2010, 10:12) als
het tijdstip waarop het nieuwe adres [B] is geregistreerd (TsReg: 01-01-2010, 10:12).
•
Administratieve handeling ‘Y’ betreft een doorgevoerde correctie op het adres Spui 43 te
Den Haag. Bij aangifte van ‘Verhuizing 2’ (zie handeling ‘Z’) bleek dat voor het bestaande
adres de huisletter ‘B’ ontbrak. Deze is daarom alsnog toegevoegd aan het adres [C]. Deze
correctie vond plaats op 01-01-2015, 11:07. Daarmee kwam de registratie van het oude
adres [B] zonder huisletter en zonder datum einde geldigheid op hetzelfde tijdstip te
vervallen (TsVerval: 01-01-2015, 11:07).
•
Administratieve handeling ‘Z’ betreft ‘Verhuizing 2’ per 1-1-2015 naar Uithoorn. Het oude
adres krijgt een datum einde geldigheid [C’] gelijk aan de datum aanvang geldigheid van
het nieuwe adres (1-1-2015). De registratie van het oude adres zonder datum einde
geldigheid [C] komt op hetzelfde tijdstip te vervallen (TsVerval: 01-01-2015, 11:12) als
het tijdstip waarop het nieuwe adres [D] is geregistreerd (TsReg: 01-01-2015, 11:12).
Voor een partij kan binnen de centrale voorzieningen voor wat betreft het verstrekken van
historische gegevens per gegevensgroep worden ingesteld welke autorisatie van toepassing is (zie
tevens paragraaf 3.3.1.2):
•
Geen historie autorisatie levert uitsluitend de actuele gegevens [D];

1

•
•

Materiële historie autorisatie, levert naast de actuele gegevens [D] tevens de beëindigde
gegevens [A’] en [C’];
Formele historie autorisatie, levert naast de actuele gegevens [D] tevens de vervallen
gegevens [A], [B] en [C].

Deze autorisatie wordt opgegeven middels de bij de gegevensgroep aanwezige indicatoren
materieel? (MH) en formeel? (FH). Afhankelijk van de vulling van deze indicatoren wordt de historie
autorisatie als volgt vorm gegeven:

Voorkomen

A
A’
B
C
C’
D

FH: Uit
MH: Uit
(Geen)
X

Autorisatie-instelling
FH: Aan
FH: Uit
MH: Uit
MH: Aan
(Formeel)
(Materieel)
X
X
X
X
X
X
X

FH: Aan
MH: Aan
(Materieel/Formeel)
X
X
X
X
X
X

Voor afnemers geldt dat zij zijn geautoriseerd voor één van bovenstaande opties. Voor bijhouders
geldt geen historie autorisatie, zij zijn altijd geautoriseerd voor materiële – en formele historie.
De geautoriseerde partij zal niet altijd geïnteresseerd zijn in alle mogelijk te leveren gegevens.
Vaak zullen alleen de actuele en beëindigde gegevens (Materiële historie) voldoen aan de
informatiebehoefte van de bevragende partij. In andere gevallen kan de geautoriseerde partij een
specifieke vraag hebben over de formele historie, bijvoorbeeld wat op 23 maart 2013 het geldige
adres was volgens de destijds in de centrale voorzieningen bekende gegevens. Het historiefilter
kan helpen om in dit soort gevallen alleen de voor de geautoriseerde partij relevante gegevens in
het bevragingsresultaatbericht op te nemen.
Om de historische uitvraag te beperken is het historiefilter van toepassing op het bevragings- of
selectieverzoek. Deze kent een drietal parameters, die aan de hand van een aantal voorbeeld
uitvragingen worden toegelicht op de hierboven gevisualiseerde case.
Een door de afnemer opgegeven historiefilter moet vallen binnen de voor de afnemer geldende
autorisaties. Als de afnemer een ruimer historiefilter opgeeft, dan zal deze wel worden toegepast,
maar zal het resultaat beperkt worden tot die gegevens waarvoor de afnemer autorisatie heeft.
Voor een bijhouder gelden geen autorisatierestricties op het historiefilter.
Het historiefilter kent de volgende drie parameters:
1. Peilmoment materieel resultaat
Met deze parameter kan door de geautoriseerde partijen de materiële peildatum worden
opgegeven op basis waarvan de centrale voorzieningen de op dat moment geldige gegevens
verzamelen en in het resultaatbericht opnemen.
2. Peilmoment formeel resultaat
Met deze parameter kan door de geautoriseerde partijen het formele tijdstip (datum en tijd)
worden opgegeven op basis waarvan de centrale voorzieningen de op dat moment bekende
gegevens verzamelen en in het resultaatbericht opnemen.
Let op:
Dit is het enige peilmoment, dat daadwerkelijk een tijdstip aangeeft in plaats van
een datum. Zie paragraaf 8.3.1.3 voor een toelichting hierop.
3. Historievorm
Met deze parameter kan door de geautoriseerde partijen worden aangegeven welke
historievorm zij in het resultaatbericht willen ontvangen.

2

De mogelijke waarden van de parameter Historievorm zijn:
Waarde

Omschrijving

“Geen”

Geen historie. De afnemer ontvangt alleen de op
peilmoment geldige gegevens.
Alleen materiële historie. De afnemer ontvangt zowel de
op peilmoment geldige als de daarvoor beëindigde
gegevens; ook wel de tot en met de peildatum geldige
gegevens genoemd.
Zowel materiële als formele historie. De afnemer
ontvangt alle gegevens zoals die tot en met de
peilmomenten bekend en geldig zijn of zijn geweest
(inclusief eerder beëindigde en eerder vervallen
gegevens).

“Materieel”

“MaterieelFormeel”

Als er voor geen van de drie parameters een waarde is opgegeven, dan wordt het historiefilter in
het geheel niet toegepast. Dit zal dus resulteren in het leveren van alle via autorisatie toegestane
historische gegevens.
Als tenminste één van deze drie parameters is gevuld, dan treedt het historiefilter in werking,
waarvoor een standaardwaarde wordt gebruikt voor de niet opgegeven parameter(s).
De te hanteren standaardwaarden zijn:
•
Peilmoment materieel resultaat krijgt de waarde “systeemdatum”.
•
Peilmoment formeel resultaat krijgt de waarde “systeemtijdstip”.
•
Historievorm krijgt de waarde “Geen”.
Onderstaand zijn zes voorbeeld situaties voor het gebruik van het historiefilter opgenomen. Deze
voorbeelden plotten verschillende situaties op de case, waarbij de werking en het resultaat van het
gebruik van de parameters wordt toegelicht.
In de voorbeelden wordt het resultaat getoond van de opgegeven parameters van het historiefilter:
Als er geen enkele parameter is opgegeven, dan wordt geen filtering
toegepast;
Als historievorm de waarde ”Geen” bevat, dan zal een peilmoment (een punt
als datum) worden geselecteerd;
Als de historievorm de waarde “Materieel” bevat, dan zal een periode (tijdlijn
tot aan de punt op de materiële tijdsas) tot en met het opgegeven
peilmoment worden geselecteerd;
Als de historievorm de waarde “MaterieelFormeel” heeft, dan zal een vlak
(gearceerd vlak met de punt als einddatum van zowel de formele als
materiële tijdsas) tot en met het opgegeven peilmoment worden
geselecteerd.

3

Historievorm = “Geen”
Als in het bericht de Historievorm met de waarde “Geen” is opgegeven, dan worden alleen de
gegevens die geldig waren op het opgegeven Peilmoment materieel resultaat zoals bekend in de
centrale voorzieningen op Peilmoment formeel resultaat geleverd (dus maar één voorkomen van
elke groep). Als geen van beide peilmomenten is opgegeven, dan worden alleen de op de
verwerkingstijdstip actuele gegevens geleverd.
Indien er onzekerheid bestaat over de geldigheid van een voorkomen, door bijvoorbeeld een deels
onbekende datum, dan worden beide voorkomens waar de onzekerheid over bestaat geleverd.
Zie tevens paragraaf 7.4.10. Het gevolg hiervan is dat er soms twee voorkomens geleverd worden
waar er op voorhand één voorkomen verwacht wordt.
Voorbeeld waarbij datums met onzekerheid leiden tot twee te leveren voorkomens:
Een adreswijziging van A naar B, waarvoor geldt dat:
Datum aanvang geldigheid (DAG) van adres A = 01-01-2000 en datum einde geldigheid
(DEG) van adres A = 00-04-2014.
DAG van adres B = 00-04-2014 en er is geen DEG van adres B.
Peilmoment materieel resultaat is opgegeven met de waarde 13-04-2014.

Dan zullen beide adressen worden geselecteerd, zijn mogelijk beiden geldig op 13-04-2014.
Voorbeeld 1: Historievorm = “Geen”, Peilmomenten leeg. De gestelde vraag is daarmee feitelijk:
waar woont de persoon nu, met de kennis van dit moment? Het antwoord is dan ‘Bertram 157,
Uithoorn’ (het actuele adres).

4

Voorbeeld 2: Door wel een waarde mee te geven in de peilmomenten, kan de gebruiker een ander
voorkomen selecteren. In het voorbeeld Peilmoment formeel resultaat 21-01-2016, 00:00 uur en
Peilmoment materieel resultaat 17-03-2008. De gestelde vraag is dan: waar woonde de persoon op
17-03-2008, met de kennis van de centrale voorzieningen op 21-01-2016 om 00:00 uur? Het
antwoord is dan ‘Neude 11, Utrecht’. Door de aanwezigheid van een datum einde geldigheid
(aangeduid als DEG) is zichtbaar dat de persoon daar inmiddels niet meer woont. Door de
afwezigheid van een tijdstip verval (aangeduid als TsVerval) is bovendien af te leiden dat deze
gegevens ook nog geldig zijn op 17-03-2008.

5

Historievorm = “Materieel”
Als in het bericht de Historievorm met de waarde “Materieel” is opgegeven, dan wordt de materiële
tijdslijn geleverd tot en met Peilmoment materieel resultaat zoals bekend in de centrale
voorzieningen op Peilmoment formeel resultaat. Als geen van de peilmomenten in het
bevragingsbericht zijn opgenomen, dan wordt de complete materiële historie van de persoon
geleverd zoals die op het moment van bevragen in de centrale voorzieningen bekend is.
Voorbeeld 3: Historievorm = “Materieel” zonder opgegeven peilmomenten. De vraag aan de
centrale voorzieningen is dan: wat is de adreshistorie van de persoon volgens de kennis op het
verwerkingsmoment in de centrale voorzieningen?
Dit levert drie adressen op:
•
[A’] Neude 11, Utrecht, geldig vanaf 01-01-2000 tot en met 01-01-2010;
•
[C’] Spui 43 B, Den Haag, geldig vanaf 01-01-2010 tot en met 01-01-2015;
•
[D] Bertram 157, Uithoorn, geldig vanaf 01-01-2015.

6

Voorbeeld 4: Ook hier is het mogelijk afwijkende peilmomenten op te nemen in het
bevragingsbericht. Bijvoorbeeld: hoe zag de historie tot 2014 er volgens de centrale voorzieningen
uit op 01-01-2014?
Opgaaf van de peilmomenten is dan: Peilmoment materieel resultaat 01-01-2014 en Peilmoment
formeel resultaat 01-01-2014, om 00:00 uur.
In dit geval wordt Neude 11, Utrecht en Spui 43, Den Haag (zonder huisletter) gevonden. Het
laatste voorkomen heeft bovendien een nadere aanduiding verval met de waarde “onjuist”, hieruit
blijkt dat dit adres is gecorrigeerd en daarmee de vervallen waarden foutief zijn bevonden.

7

Historievorm = “MaterieelFormeel”
Als in het bericht de Historievorm met de waarde “MaterieelFormeel” is opgegeven, dan worden
alle voorkomens geleverd die in de centrale voorzieningen geregistreerd zijn tot en met
Peilmoment formeel resultaat met een geldigheid die betrekking heeft op de periode tot en met het
Peilmoment materieel resultaat.
Voorbeeld 5: Als er geen peilmomenten in het bevragingsbericht zijn opgenomen, dan leveren de
centrale voorzieningen alle adresgegevens op die beschikbaar zijn. In de onderstaande figuur is
aangegeven dat alle voorkomens die overlap hebben met het gearceerde vlak (zoekgebied
peilmoment parameters) worden geleverd.

8

Door in het bevragingsbericht de specifieke peilmomenten op te geven, kan de ‘punt’ worden
verlegd (waarmee het zoekgebied wordt verkleind). Hiermee kan de bevraging van de historie
worden beperkt tot een kleiner gebied dan zonder opgaaf van de peilmomenten.
Voorbeeld 6: de peilmomenten zijn als volgt opgegeven: Peilmoment materieel resultaat 01-032012 en Peilmoment formeel resultaat 01-06-2014 om 00:00 uur. Het verzoek aan de centrale
voorzieningen is hiermee: geef de adreshistorie van een persoon tot en met 01-03-2012 zoals die
in de centrale voorzieningen is geregistreerd tot en met 01-06-2014 om 00:00 uur.
Hierdoor vallen de ‘witte’ voorkomens compleet buiten het geselecteerde zoekgebied en zullen dus
niet worden geleverd.
Aan de hand van de opgegeven peilmomenten (zoekgebied peilmoment parameters) wordt een
aantal te leveren gegevens geselecteerd, te weten:
•
[A] het op 01-01-2010 om 10:12 vervallen adres Neude 11, Utrecht dat geldig was vanaf
01-01-2000;
•
[A’] Neude 11, Utrecht, geldig vanaf 01-01-2000 tot en met 01-01-2010;
•
[B] het op 01-01-2015 om 11:07 vervallen adres Spui 43, Den Haag dat geldig was vanaf
01-01-2010. Dit voorkomen heeft bovendien een nadere aanduiding verval met de waarde
“onjuist”, hieruit blijkt dat dit adres is gecorrigeerd en daarmee de vervallen waarden
foutief zijn bevonden.

9

